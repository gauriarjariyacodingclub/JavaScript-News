<div dir='rtl'>
#####רקע 
זה לא סוד שהצמיחה האמיתית בעולם מתרחשת במקומות רחוקים.
4 מיליארד המשתמשים הבאים הולכים להשתמש באינטרנט רק מהטלפון הנייד שלהם. לא מאמינים? הנה מספר גרפים שמספרים את הסיפור של הודו.

**רוב המשתמשים בהודו רואים את האינטרנט רק מהניידים שלהם**
כן! בהודו כ70% מהמשתמשים חווים את האינטרנט רק מהנייד בעוד שרק 27% משתמשים במחשבים עם מסך גדול יותר.
{<1>}![](/content/images/2014/11/Screenshot-2014-11-08-23-13-36.png)

**מערכות הפעלה** - הקו שרץ למעלה וימינה מסמן את אנדרויד
כאן מעוד מעניין לראות גם את הקו הצומח במהירות למעלה וגם את השקיעה במערכות הפעלה ״שולחניות״ כמו חלונות.
{<21>}![](/content/images/2014/11/Screenshot-2014-11-08-23-13-46.png)

**דפדפנים מובילים - המצב די טוב מבחינת התמיכה שלהם בכל הסטנדרטים החדשים.**
השלושה דפדפנים הראשונים מתבססים על אותו מנוע להצגת העמודים - ״בלינק״. למעשה, גם פירפוקס מתחדש בזמן האחרון באופן שוטף ומספק תמיכה יפה בחידושים.
{<3>}![](/content/images/2014/11/Screenshot-2014-11-08-23-14-01.png)

**למה זה חשוב?** כי שאר המדינות שמכילות את ארבעת מילארד האנשים שיצטרפו למסיבה יהיו דומות להודו.
הנה מספר סטטיסטיקות שמתארות את התופעה:

בקיץ האחרון נמכרו מעל ל300 מליון טלפונים חדשים בכל חודש והקצב גובר. לאנדרוייד יש מעל מיליארד משתמשים פעילים כל יום. 
עוד נתון עם מספר מרשים? אנשים ״בודקים״ את מכשיר האנדרוייד שלהם מעל ל100 מיליארד פעמים כל יום.

זו הסיבה העיקרית לכך שאנו צריכים לתת את הדעת לגבי חויית המשתמש שלהם. יתרה מזאת, הרבה אנשים משתמשים באינטרנט הסלולרי כמנגנון גילוי (זוהי עדיין הפלטפורמה הכי גדולה ונראה שמצב זה ישאר בעתיד הנראה לעין) וכאשר הם נוחתים באתר יש לנו את ההזדמנות להרשים ולספק להם חווית משתמש מדהימה. 
 
#### מחקר
ממחקר שנעשה בגוגל בחודשים האחרונים, הוצפו מספר כיוונים שעל בסיסם הוטבו 25 עקרונות. 
נוכל לחלק אותם לחמש קבוצות:

* עמוד הבית והניווט באתר
* חיפוש באתר
* מסחר והמרת משתמשים
* שיפור טפסים
* עיצוב כללי של האתר

העקרונות הללו מכוונים אותנו ליצירת חווית משתמש טובה יותר. בין אם זהו אתר תוכן אינפורמטיבי, אתר מכירות או אתר ליצירת לידים.
אנחנו הולכים להסתכל על כמה דוגמאות של עקרונות אלה:

### עמוד הבית והניווט

#####הקפידי להבליט את הפעולה שאת רוצה שהמשתמשים יבצעו

{<24>}![תפריטים קצרים וברורים](/content/images/2014/11/calls-to-action-front.png)
זה משפר מאוד את כל תהליך הבאת המשתמשים אל הפעולות שאת רוצה שיבצעו בקלות ובמהירות. בדוגמא מעל יש שני אתרי ביטוח. הימני מספק באופן נגיש וברור את הפעולה שהוא רוצה שיבצעו (קבלת הצעה) בעוד שהשמאלי, מבקש קודם כל, ללחוץ על הכפתור ואז להגיע למסך עם המידע והפעולה.
<br>

#####שמרי על תפריטים קצרים וברורים
{<27>}![](/content/images/2014/11/menu-short-clear.png)
ככל שזה יותר קצר, פשוט וברור - יותר טוב. במיוחד בניידים בהם אנו מוגבלים במקום, אין שום צורך בפירוט רב. 
<br>

##### אפשרי לחזור לעמוד הבית בקלות מכל מקום
זה מאוד מקל על חיי המשתמשים. במיוחד במצבים בהם יש אי ודאות להיכן הם נמצאים בדרך וכל רצונם הוא לחזור ״לחוף מבטחים״. זה גם יעיל למשתמשים מנוסים יותר שיכולים לבצע פעולות מהר מדף הבית.
{<6>}![](/content/images/2014/11/Screenshot-2014-11-08-22-19-58.png)
<br>

##### גלילה אנכית בלבד
אנו רוצים להקל - משתמשים אוהבים לגלול למעלה ולמטה. כל ציר אחר יבלבל אותם ויגרע מהחוויה. 
{<7>}![גלילה אנכית בלבד לשיפור השירות](/content/images/2014/11/vertical-scroll-2.jpg)
<br>

### חיפוש

##### מקמי את חיפוש האתר במקום של כבוד
מפתיע? אולי לא... אבל משתמשים מאוד אוהבים חיפוש טוב על נייד. זה מאפשר להם להגיע בדיוק ובקלות למה שהם חפצים בו.

{<8>}![](/content/images/2014/11/Screenshot-2014-11-08-22-21-12.png)
<br>

##### תוצאות חיפוש רלוונטיות
אם כבר השקענו בחיפוש - יש לדרוש שהוא יענה על השאלות בצורה טובה ולא באופן שהיה ״קל״ למפתחים.

{<9>}![](/content/images/2014/11/Screenshot-2014-11-08-22-25-36.png)
<br>

##### פילטרים בחיפוש - עוזרים מאוד
מהמחקר למדנו שמשתמשים מאוד אוהבים להשתמש בפילטרים כדי להגיע ״לאיזור״ אותו הם מחפשים.

{<10>}![פילטרים בחיפוש זה יופי](/content/images/2014/11/Screenshot-2014-11-08-22-28-47.png)

<br>

###אתרים שרוצים למכור

##### תני אפשרות לקנות לפני בקשת פרטים
זה מפתה לבקש את כל פרטי הלקוח (בפוטנציה בשלב הזה של הערב) על ההתחלה - אבל המחקר מראה לנו ששווה להתאפק ולאפשר לעשות זאת רק בדקה ה91.
יותר מכך, תני אפשרות לקנות כלקוח מזדמן ולא לחייב את המשתמש לקשר מחייב. כן, זה ידוע שלגברים יש בעיה בנקודה זו. בואי נקל עליהם.

{<11>}![](/content/images/2014/11/Screenshot-2014-11-08-22-39-00.png)
<br>

##### אפשרות להמשיך מכל מצב ומקום
זה מאוד עוזר לאפשר ללקוחות לשלוח את המצב שלהם ואז לחזור אליו מאוחר יותר.

{<12>}![](/content/images/2014/11/Screenshot-2014-11-08-22-40-52.png)
<br>

### טפסים וחיוכים
זה אומנם נשמע כמו בדיחה, אבל אפשר לשפר את הטפסים באופן כזה שהמשתמשים יפסיקו לקלקל כאשר הם נדרשים למלא אותם.

##### טפסים מפורקים ויעילים
אנו חייבים לפרק את הטפסים הארוכים לשלבים ולוודא שיש שדות בהם אנו מתאימים את המקלדת לקלט. לדוגמא: אם מדובר עם מספר טלפון - נוכל להקפיץ את המקלדת עם המספרים בלבד וכו׳.
{<13>}![](/content/images/2014/11/Screenshot-2014-11-08-22-43-23.png)

[דוגמאות נוספות לשדות קלט מיוחדים:](http://greenido.wordpress.com/2011/10/17/html5-fields-what-can-you-do-with-it/)

{<14>}![](/content/images/2014/11/Screenshot-2014-11-08-22-47-26.png)
<br>

##### הערות בזמן אמת על שגיאות ממוקדות 
אנו נרצה לעצור בשניה שיש שגיאה במילוי כדי להעניק הערה ברורה על השדה המתאים. זה מאוד מייאש בנייד למלא טופס עם המון שדות ואז לחזור כי מספר הטלפון אינו כולל איזה סימן כל מינוס.
{<15>}![](/content/images/2014/11/Screenshot-2014-11-08-22-49-20.png)

[עוד על עיצוב טפסים לניידים](https://developers.google.com/web/fundamentals/input/form/)
<br>

### עיצוב כללי של האתר

##### אל תחייב לעשות זום
מצד אחד אנו רוצים שהמשתמשים יוכלו להנות מהאתר ללא צורך בלעשות זום.
זה מאפשר לנו לשלוט על העיצוב ונותן חווית שימוש טובה יותר.
{<16>}![](/content/images/2014/11/Screenshot-2014-11-08-23-03-08.png)

מצד שני, יש מקרים בהם חשוב לתת למשתמשים אפשרות ללחוץ על תמונה בודדה ולקבל אותה בזום. במיוחד אם מדובר בסוודר חדש בצבע ורוד.
{<17>}![](/content/images/2014/11/Screenshot-2014-11-08-23-05-44.png)
<br>

##### שמור על חוויה בדף אחד
על ניידים קשה לעבור בין מספר טאבים או חלונות. יהיה עדיף אם נשאיר את המשתמש באתר שלנו על דף אחד. כדוגמא למטה ניתן לראות כיצד אנו מציגים את הקופונים, כדי לחסוך ממשתמשים את הצורך ללכת לחפש בשדות זרים אחר דיילים יותר אטרקטיבים.
{<18>}![](/content/images/2014/11/Screenshot-2014-11-08-23-06-35.png)
<br>

##### אל תתן לפרומו לגנוב ת׳הצגה
משתמשים רגילים לקבל מהאתרים הניידים הצעות להוריד את האפליקציה של אותו מותג. אולם בכל המקרים, זה הכעיס את המשתמשים שרק רצו להשלים את המשימה לעבורה עם הגיעו לאתר. נסי למצוא את הרגע המתאים בחווית המשתמש כדי להציע את האפליקציה (אולי אחרי שהמשתמש השלים את ביצוע הפעולה). עוד אפשרות, היא לא להיות אגרסיבים ולקדם את האפליקציה עם איזו מודעה קטנה שאינו תופסת את כל שטח המסך.
{<19>}![](/content/images/2014/11/Screenshot-2014-11-08-23-09-09.png)

##### זהו עולם נייד
{<20>}![](/content/images/2014/11/Screenshot-2014-11-08-22-54-32.png)
זהו עולם שנהיה נייד מיום ליום. אני מקווה שפוסט זה (קצת ארוך יצא הפעם) יעזור לכם לתת למשתמשים שלכם חוויה מדהימה. אם תרצו לראות את המקורות - 
[המחקר שעל בסיסו נכתב פוסט זה](https://bit.ly/mobilewebprinciples).
ישנה גם 
[מצגת יותר טכנית](http://ido-green.appspot.com/mwa-start/index.html) עם הרבה קישורים לכלים שיעזרו לכם לעלות במהירות על דרך המלך.
 הרבה תודה לג׳ני גוב מגוגל על המחקר והפקת הלקחים ממנו. 

 אם יש לכם שאלות או משהו אחר להגיד, נשמח לשמוע אותם בהערות למטה.

**תהיו חזקים.**



